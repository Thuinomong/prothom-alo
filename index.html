<!DOCTYPE html>
<html>
<head>
    <title>First website</title>
</head>

<body>

<h1>বেশি আয়ের জন্য সাংবাদিকদের যে প্রস্তাব দিলেন ইলন মাস্ক</h1>

<h5>এনডিটিভি</h5>
<h6>প্রকাশ: ২২ আগস্ট ২০২৩, ০৪: ০৩</h6>
<img src="https://images.prothomalo.com/prothomalo-bangla%2F2023-08%2F2102b061-9aca-46cc-b7e8-f7a85d7823f0%2FElon_Musk.jpg?auto=format%2Ccompress&fmt=webp&format=webp&w=640&dpr=1.5" width="30%">
<br>
ইলন মাস্ক | ফাইল ছবি: রয়টার্স
<p>‘এক্স’ (সাবেক টুইটার) প্ল্যাটফর্মে সরাসরি আধেয় (কনটেন্ট) প্রকাশ করতে সাংবাদিকদের প্রতি আহ্বান জানিয়েছেন খুদে ব্লগ লেখার সাইটটির মালিক ইলন মাস্ক।</p>

<p>গত বছরের অক্টোবরে টুইটার কিনে নেন মাস্ক। সম্প্রতি তিনি সামাজিক মাধ্যমটির নাম পরিবর্তন করে ‘এক্স’ রাখেন। এর মধ্য দিয়ে মাধ্যমটির বিখ্যাত লোগো ‘নীল পাখি’ বাদ যায়। এর স্থলে আসে কালো রঙের ওপর সাদা রঙে লেখা ‘এক্স’ অক্ষর।</p>
<p>সামাজিক মাধ্যমটি অধিগ্রহণের পর থেকে নানা কিছু করছেন মাস্ক। এবার তিনি সাংবাদিকদের জন্য একটি নতুন ‘প্রস্তাব’ দিলেন। সাংবাদিকেরা যদি সরাসরি এক্সে কনটেন্ট প্রকাশ করেন, তাহলে তাঁদের অধিক অর্থ উপার্জন ও লেখার স্বাধীনতা দেওয়ার প্রতিশ্রুতি দিয়েছেন তিনি।</p>
<p>নিজের মালিকানাধীন এই সামাজিক যোগাযোগমাধ্যমে আজ মঙ্গলবার দেওয়া এক পোস্টে মাস্ক বলেন, ‘আপনি যদি একজন সাংবাদিক হন, যিনি লেখার স্বাধীনতা ও উচ্চ আয় চান, তাহলে এই প্ল্যাটফর্মে সরাসরি লেখা প্রকাশ করুন।’

</p>
<p>মাস্ক আগে তাঁর এক পরিকল্পনায় বলেছিলেন, এই প্ল্যাটফর্মে বিভিন্ন গণমাধ্যমের প্রতিবেদন বা নিবন্ধ পড়ার জন্য ব্যবহারকারীদের অর্থ গুনতে হবে। প্রতিবেদন বা নিবন্ধ পড়তে এই মাধ্যমের ব্যবহারকারীর কাছ থেকে অর্থ আদায়ের সুযোগ তাঁরা গণমাধ্যম প্রতিষ্ঠানগুলোকে দেবেন। তবে এক্সের এমন কোনো নীতিমালা এখন পর্যন্ত দেখা যায়নি।</p>
<hr>
<u> <b>যুক্তরাষ্ট্র </b></u> থেকে আরও পড়ুন
<a href="https://www.facebook.com/">





</body>






</html>